---
layout: post
title: Miért rágjon a baba?
description: Sokan nagyon aranyosnak találják, ahogy a kisbabák a különféle pépes ételeket majszolják. Valóban nagyon édesek ilyenkor, de azért figyeljünk oda, hogy a babapépek mellett idejében elkezdjük a darabosabb ételek kínálását is gyermekünknek!
image: images/baby-84686_1920.jpg
excerpt: >-
  Sokan nagyon aranyosnak találják, ahogy a kisbabák a különféle pépes ételeket majszolják. Valóban nagyon édesek ilyenkor, de azért figyeljünk oda, hogy a babapépek mellett idejében elkezdjük a darabosabb ételek kínálását is gyermekünknek!
date: '2021-07-12'
thumb_img_path: images/baby-84686_1920.jpg
thumb_img_alt: Baba dinnyét eszik
content_img_path: images/baby-84686_1920.jpg
content_img_alt: Baba dinnyét eszik
---
Sokan nagyon aranyosnak találják, ahogy a kisbabák a különféle pépes ételeket majszolják. Valóban nagyon édesek ilyenkor, de azért figyeljünk oda, hogy a babapépek mellett idejében elkezdjük a darabosabb ételek kínálását is gyermekünknek!  
{: .bekezdes}
![Baba etettés](/images/baby-2423896_1920.jpg)
{: .kep}
Hogy miért fontos? Azoknál a babáknál, akik sokáig csak pépes ételt fogyasztanak, a **renyhe szájkörüli és nyelvizomzat állapota tartós maradhat**, és a babakori **infantilis nyelés** is fennállhat hosszú ideig. Hosszabb távon e miatt **torzulhat a fogazat** is, ami a **beszédhangok** kiejtésénél **helytelen képzést** fog eredményezni.
{: .bekezdes}
A rágás kései megjelenése leggyakrabban koraszülött babáknál figyelhető meg, hiszen az édesanya természetes elvárása, hogy gyermeke gyarapodjon, és ez az elvárás előtérbe helyeződik. E miatt a már megszokott pépes ételt adják gyermeküknek, hiszen az nem kedvetleníti el a gyermeket az étkezésben, ezáltal az anya is magabiztosabb marad. (Pál-Damjanovics Zsuzsanna – Szücsné Göblyös Erika: Logopédia sötétben)
{: .bekezdes}
Természetesen **előfordulhat olyan eset, amikor valamilyen organikus/szervi ok miatt nem adható darabos étel a babáknak** (pl. garatszűkület esetén), de ezek az esetek szerencsére ritkák.
{: .bekezdes}
![Baba szilvát eszik](/images/baby-1636317_1920.jpg)
{: .kep}
Valóban fontos a rágás, hiszen **ez a mozgásforma igényli a szájban lévő és szájkörüli izmok legfinomabb koordinációját**. Hasonló ez a beszédhez. Ha tehát a gyermek nem kezd el időben rágni, valószínűsíthetően késni fog a beszédindulás is, hiszen a beszédhez szükséges izmok még renyhék, fejletlenek lesznek, ami gátolja gyermekünket a beszédindulásban.
{: .bekezdes}
Fontos, hogy a folyékonyabb pépes ételektől indulva a darabos, majd szilárd ételek bevezetése fokozatosan történjen. **A rágásra szoktatást legideálisabb 8-10 hónapos kor körül elkezdeni**. Először a villával összetört zöldségeket, gyümölcsöket kínáljuk gyermekünknek, melyet ínyével is könnyedén összenyomhat. Nemcsak **a beszéd indulása tolódhat el** a késői rágás megkezdése miatt, hanem a **táplálási nehézségek előfordulási gyakorisága is nő** azoknál a babáknál, akik 10 hónapos kor után kezdték el a rágás gyakorlását. Figyelni kell arra, hogy kezdetben a rágcsálnivaló legyen apró, vagy egészen vékony, melyek a fogínyek között is könnyen összenyomódnak, szétomlanak.
{: .bekezdes}
A rágcsálnivalókat, darabosabb ételeket csak akkor kezdjük el adni a babának, **amikor már önállóan tud ülni**. Szükséges továbbá, hogy **képes legyen a darabos ételeket mutató- és hüvelykujja közé fogva szájához emelni**. Ha ezek adottak, akkor a rágás és harapás elsajátítása fontos kaput nyit a beszédkészség és nyelvi fejlődés számára. A rágás megtanulásában tehát úgy segíthetünk a leginkább, ha innentől már rendszeresen adunk babánknak darabos ételeket.
{: .bekezdes}
Érdemes tudnunk, hogy a fogak előtörése idején **jelentkezhet elutasítás** a baba részéről a rágást igénylő ételekkel szemben, de **ez hamar elmúlik**. Sőt abban az esetben, ha nem térünk vissza a pépes ételekre, akkor gyorsabban és kevesebb kellemetlenséggel átsegíthetjük a picit ezen az időszakon. 7 hónapos kortól kissé darabosabb, 8 hónapos kortól sűrűbb, darabosabb, 10 hónapos kortól felnőttesebb fogások adhatók a gyermekeknek. (Ambrus Éva: Anya kérek még!)
{: .bekezdes}
![Baby Shark](/images/jaws-4659701_1280.png)
{: .kep}
Segíthetjük még a rágás kialakulását a következőkkel:
{: .nincs-terkoz}
-	**Érintés szoktatása** az arcon, fokozatosan haladva az ajkak, száj felé. Ellazult helyzetben az arc és ajkak simogatása, közepes erősséggel.
-	Jóleső érzés lehet a hűvösebb **rágóka** szájhoz érintgetése, nyomása. Itt különböző felszínűeket használjunk, hogy gyermekünk minél többféle ingerrel találkozhasson. Próbálkozhatunk különböző hőmérsékletű rágókákkal is.
-	Kellemes gyakorlat a **szájtéren belüli masszírozás** általi stimuláció ujjal, bébifogkefével (íny, nyelv, szájkörüli izmok kívül-belül, különböző ízek kipróbálásával), illetve a tónus normalizálására az arc és a nyelv paskolása, remegtetése. 
-	Amikor a gyermek **nagyon passzív rágás terén**, rágózsákot használhatunk, ami ujjnyi széles kötszerből készült, és levágunk belőle egy 12 cm-es darabot. Ebbe narancsot, vagy más levet kiengedő gyümölcsöt helyezünk bele. Majd összefogjuk, és megkötjük a zsákocska végét. A rágózsákot a gyermek őrlőfogai közé helyezzük, és megmozgatjuk az állkapcsát. (Fröhlich, in Márkus, 1996) (Pál-Damjanovics Zsuzsanna – Szücsné Göblyös Erika: Logopédia sötétben)
{: .felsorolas}

##### Felhasznált irodalom:
Ambrus Éva (2019) *Anya kérek még!* Book Kiadó Kft.  
Pál-Damjanovics Zsuzsanna – Szücsné Göblyös Erika (2011) *Logopédia Sötétben.* Kézikönyv. Budapest.
