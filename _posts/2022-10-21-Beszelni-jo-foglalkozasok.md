---
layout: post
title: Beszélni jó! foglalkozások
description: 2022. szeptemberétől Beszélni jó! címmel beszédindító foglalkozásokat tartok Fertőszentmiklóson. Két életkori csoportban várom a gyermekeket és szüleiket a közös játékra.  
image: images/foglalkozas.jpg
excerpt: >-
  2022. szeptemberétől Beszélni jó! címmel beszédindító foglalkozásokat tartok Fertőszentmiklóson. Két életkori csoportban várom a gyermekeket és szüleiket a közös játékra. 
date: '2022-10-21'
thumb_img_path: images/foglalkozas.jpg
thumb_img_alt: Foglalkozás
content_img_path: images/foglalkozas.jpg
content_img_alt: Foglalkozás
---
2022. szeptemberétől Beszélni jó! címmel beszédindító foglalkozásokat tartok Fertőszentmiklóson. Két életkori csoportban várom a gyermekeket és szüleiket a közös játékra. 
{: .bekezdes}
0–18 hónap között a közös mozgás, és a babák mozgatása kap kiemelt szerepet, míg a 1,5–3,5 éves korú gyermekek csoportjában az önálló mozgásé a főszerep.
{: .bekezdes}
![Alagut](/images/alagut.jpg){: .kep}
A foglalkozások mindig egy közös mesével vagy verssel kezdődnek, amit én olvasok fel valamilyen szép, színes könyvből. Ez a szülőket és a gyermekeket is megérkezteti a foglalkozásra, valamint ötleteket ad a szülőknek, hogy otthon milyen olvasmányokat érdemes az adott életkorban elővenni.
{: .bekezdes}
![Csoport](/images/foglalkozas.jpg){: .kep}
A mese, vers után egy körtánc következik. A kisebb gyermekek a szülők ölében, a nagyobbak önállóan vesznek részt a közös éneklésben, táncban.
{: .bekezdes}
A földön ülve mondókák segítségével mozgatjuk át a babákat, totyogókat, kisgyermekeket. Sokszor ismétlünk, hogy a kicsik megszokják, megszeressék ezt a tevékenységet. A mozgás/mozgatás és a beszéd/éneklés/mondókázás együttes alkalmazása nagyszerű fejlesztő hatással van. Egyszerű, mégis hatékonyan támogatja az idegrendszer érését.
{: .bekezdes}
![Konyvek](/images/konyvek_2.jpg){: .kep}
A kisebbeket mi mozgatjuk, hintáztatjuk, lovacskáztatjuk, míg a nagyobbak különböző akadálypályákon bizonyíthatják rátermettségüket. Jó alkalom ez arra, hogy önállóságot tanuljanak, miközben fejleszti a szociális készségeket is, hiszen várni kell egymásra, figyelni kell a másik gyermekre is a feladatok elvégzése közben.
{: .bekezdes}
![Csoport](/images/csoport_2.jpg){: .kep}
![Csoport](/images/csoport_3.jpg){: .kep}
Időről időre hangszeres kísérettel is megszólal egy-egy jól ismert dal a foglalkozásokon.
{: .bekezdes}
![Csoport](/images/csoport_4.jpg){: .kep}
Köszönöm a lányaimnak, hogy rugalmasságukkal hozzájárulnak ahhoz, hogy megvalósulhasson a Beszélni jó! Fertőszentmiklóson, hiszen ők is velem vannak minden alkalommal, és segítik a munkámat.
{: .bekezdes}
Szívesen tartunk bemutató foglalkozást Sopronban és környékén, keressetek minket bizalommal!
{: .bekezdes}
