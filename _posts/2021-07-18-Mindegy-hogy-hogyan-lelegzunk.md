---
layout: post
title: Mindegy, hogy hogyan lélegzünk?
description: Érdekes jelenség, hogy mai rohanó világunkban már lélegezni sincs elég időnk. Vagy elfelejtettük, hogy hogyan kell? A jó hír az, hogy születéskor még tökéletesen tudjuk, és csak később alakul ki a helytelen légzés. Ha pedig újszülöttként ment helyesen, akkor gyermekként, kamaszként, felnőttként újra meg tudjuk tanulni a szabályos légzést!
image: images/woman-6157335_1920.jpg
excerpt: >-
  Érdekes jelenség, hogy mai rohanó világunkban már lélegezni sincs elég időnk. Vagy elfelejtettük, hogy hogyan kell? A jó hír az, hogy születéskor még tökéletesen tudjuk, és csak később alakul ki a helytelen légzés. Ha pedig újszülöttként ment helyesen, akkor gyermekként, kamaszként, felnőttként újra meg tudjuk tanulni a szabályos légzést!
date: '2021-07-18'
thumb_img_path: images/woman-6157335_1920.jpg
thumb_img_alt: Nő lélegzik
content_img_path: images/woman-6157335_1920.jpg
content_img_alt: Nő lélegzik
---
Érdekes jelenség, hogy mai rohanó világunkban **már lélegezni sincs elég időnk**. Vagy elfelejtettük, hogy hogyan kell? A jó hír az, hogy születéskor még tökéletesen tudjuk, és csak később alakul ki a helytelen légzés. Ha pedig újszülöttként ment helyesen, akkor gyermekként, kamaszként, felnőttként újra meg tudjuk tanulni a szabályos légzést!  
{: .bekezdes}
![Férfi lélegzik](/images/sky-114446_1920.jpg)
{: .kep}
Egyértelműen **korunk „betegsége” a helytelen légzés**. Egyebek mellett **okozhatja a sok stressz, a mozgásszegény életmód, valamilyen táplálkozási rendellenesség, de akár a túlfűtött lakások** is állhatnak a kialakulás hátterében. A légzés normalizálásával szükséges a túllégzés, a hiperventiláció megszüntetése. Ezt úgy érhetjük el, ha az alaplégzésünk nyugodt, halk, finom, és mindig az orrunkon át lélegzünk. **Helytelen úgy lélegezni, hogy az ajkak nem érintkeznek, és a légzés a szájon keresztül történik.** Ha az orrunkon keresztül vesszük a levegőt, akkor a hideg levegő felmelegszik, az orrjáratok belső falát borító csillószőrök megtisztítják ezt a levegőt, a melléküregek pedig megnedvesítik.  
{: .bekezdes}
**Hiba, hogy már a gyermekeket is arra szoktatják, hogy lélegezzenek mélyen, erősen, hogy a testük minden sejtjéhez eljusson az életfontosságú oxigén.** Azt tanítják, hogy az intenzív légzés megszabadítja a szervezetet a szén-dioxidtól és más mérgező anyagoktól, és ha minél többet lélegzünk, annál több káros anyagtól szabadulhatunk meg. E miatt raktározódik el a tudatunkban az az információ, hogy nem lélegzünk eleget. A **Buteyko-módszer** (Prof. dr. Konstantin Buteyko ukrán orvosprofesszor) bebizonyította ennek a tévhitnek az ellenkezőjét. Sok olyan civilizációs betegség van (asztma, allergia, orrdugulás, légszomj, idült hörghurut, gyakori megfázás), melyek fokozott levegőcserével járnak együtt. Ez az állapot csak akkor **javul, ha kevesebbet lélegzünk**. Ez a technika az állandó fáradtság, a fejfájás, a félelem, a szorongás, sőt a pánik leküzdésében is sokat segíthet. Különösen azoknál hasznos a kevesebb légzés, akiknek az orrával vagy a tüdejével van a probléma.  
{: .bekezdes}
![Orrlégzés](/images/nose-5458997_1920.jpg)
{: .kep}
A Buteyko-féle gyakorlatok célja, hogy **kevesebb oxigént lélegezzünk be, ezáltal pedig kevesebb szén-dioxidot lélegezzünk ki**. Milyen egyszerű! Valóban viszonylag könnyedén megvalósítható ez, például úgy, hogy hosszabb szüneteket tartunk egy-egy lélegzetvétel között. Ellazult rekeszizomlégzéssel váltsuk fel a mély belégzést, és a tüdőnk felfújását.  
{: .bekezdes}
Ha gyermekünk szájlégzővé vált, **türelmesnek kell lennünk** vele, mire újra megtanulja az orron keresztül történő légzést. Egyszerű, és jó módszer lehet a gyerekeknél, **ha játék közben vékony ostyát** (sajtos ostya például) ** tartanak az ajkaik között**. Ez összeragasztja a szájat, és megakadályozza az azon történő levegővételt. És még finom is! Jutalomként a játék végén elfogyasztható! Eleinte 1-2 perc ilyen játék elegendő, majd fokozatosan növeljük az időt.  
{: .bekezdes}
A Buteyko-féle légzőgyakorlatok célja, hogy **a légzést hosszú távon is átállítsa**. Ezzel elérhetjük, hogy mindig **csak annyi levegőt lélegezzünk be, amennyire aktuális fizikai terhelésünk alapján szükségünk van**. „Ezáltal megnő a szén-dioxid mennyisége, aminek hatására kitágulnak a hörgők. Örvendetes mellékhatás: krónikus nátha esetén a duzzadt nyálkahártyák lelohadnak.” (https://buteyko.hu/media-tv-riportok-ujsagcikkek/)  
{: .bekezdes}
##### Forrás:
https://buteyko.hu/media-tv-riportok-ujsagcikkek/  
##### Néhány hasznos könyv a témában:
{: .nincs-terkoz}
•	Barna Miklós Ferenc: A légzés gyógyító ereje – MP3 melléklettel  
•	Gőbel Orsolya: Égig emelő légzés  
•	Patrick McKeown: A légzés ereje – Oxigén Program: Edzésmódszer, amivel egészségesebb, vékonyabb és edzettebb leszel  
•	Patrick McKeown: Gyógyító légzés – Gyakorlatok asztma, horkolás, alvási apnoé, magas vérnyomás, stressz és pánikroham esetére  
•	Patrick McKeown: Szorongás nélkül – Feladatok az elme lecsendesítésére és a szorongás leküzdésére  
•	Patrick McKeown – Varga-Szilágyi Gyula: Varázslégzés  
•	Varga-Szilágyi Gyula – Patrick McKeown: Buteyko tanfolyami könyv – asztma, COPD és allergia ellen  
