---
layout: post
title: Longitudinális Komplex Vizsgálat
description: A Longitudinális Komplex Vizsgálat (LongiKid©) 3 hónapos kortól 11 éves korig méri a gyermekek szenzoros, motoros, és kognitív részképességeit
image: images/longitudinalis_fokep.jpg
excerpt: >-
   A Longitudinális Komplex Vizsgálat (LongiKid©) 3 hónapos kortól 11 éves korig méri a gyermekek szenzoros, motoros, és kognitív részképességeit
date: '2023-06-07'
thumb_img_path: images/longitudinalis_fokep.jpg
thumb_img_alt: Longitudinális Komplex Vizsgálat 
content_img_path: images/longitudinalis_fokep.jpg
content_img_alt: Longitudinális Komplex Vizsgálat 
---


LongiKid© 3 hónapos kortól -11 éves korig

A Longitudinális Komplex Vizsgálat (LongiKid©) 3 hónapos kortól 11 éves
korig méri a gyermekek szenzoros, motoros, és kognitív részképességeit
(<https://www.bhrgmodel.org/hun/longikid>). A vizsgálat a szülő
jelenlétében zajlik. Kiértékelés után életkorilag adekvát
részképességprofil ismerhető meg. A LongiKid© egy neuroszenzomotoros
állapotfelmérő vizsgálat, mely a gyermek idegrendszerének aktuális
érettségi szintjét hivatott felmérni.

![Longitudinális Komplex Vizsgálat ](/images/longitudinalis1.jpg)
**Mikor érdemes a vizsgálatot elvégezni?**

Ha a szülő (vagy a nevelő/óvó néni/tanító/tanár/védőnő/logopédus…)
eltérést tapasztal a következő területeken (vagy ezek valamelyikén):

- **idegrendszer érettsége**: a vizsgálat során megismerhetővé válik a
  gyermek primitív reflexprofilja, az atipikus reakciók, valamint a
  mozgásos területek kéreg alatti funkciói.

- **motoros terület**: a vizsgálat során mérjük a nagymozgások, a
  finommozgások, valamint a grafomotorika területén azokat a
  képességeket, melyek a mozgáskoordinációhoz és a mozgás
  kivitelezésének a könnyedségéhez szükségesek.

- **kognitív terület**: a vizsgálat a figyelmi funkciók 5 területén
  vizsgál 18 képességet, és jó előrejelzője lehet a sikeres iskolai
  beválásnak, illetve szükség esetén gyógypedagógiai iránymutatást is
  nyújt a szülőknek.

- **nyelvi terület**: a vizsgálat képes megállapítani a kifejező és
  befogadó nyelvi készségeket, így segíti egy esetleges megkésett
  beszédfejlődés, vagy nyelvi zavar esetén a pontos bemeneti szint
  megállapítását a fejlesztés megkezdése előtt.

- **pszichés-szociális terület**: a vizsgálat során lehetőség nyílik
  megismerni a gyermek együttműködését, interakcióit és feladatba
  vonhatóságát.

- **egyéb területek**: a vizsgálat során **tartás - és izomtónus
  vizsgálat**ot is végzünk, valamint a felmérés része az **audiológiai-
  és látásvizsgálat protokoll**, melynek segítségével az esetlegesen
  felmerülő érzékszervi problémákat is ki tudjuk szűrni, majd szükség
  esetén a gyermek további szakellátásba irányítását is megtesszük.

„A vizsgálatot abban az esetben is érdemes elvégezni, ha gyermek nem
mutat markáns eltérést semmilyen területen, mivel a feladatok a szülők
számára is informatívak, és objektív tájékoztatást adnak gyermekük
jelenlegi állapotáról a fentebb említett területeken, valamint
segíthetnek az óvoda - és iskola, de akár a szabadidős tevékenység
választásában is. A vizsgálat korábbi életkorokban háromhavonta, kétéves
kortól pedig félévente megismételhető, ezzel visszaigazolást kaphatunk
arról, hogy a korábban látott, esetleg problémára utaló tünetek
jelentkeznek-e későbbi életkorban.”
(<https://www.bhrgmodel.org/hun/longikid>)

![Longitudinális Komplex Vizsgálat](/images/longitudinalis2.jpg)

A LongiKid©ben mutatott teljesítmény pontozása objektív,
fejlődésneurológiai, neuropszichológiai, fejlődéspszichológiai, valamint
szemészeti és hallásvizsgálati életkori kritériumok figyelembe vételével
történik.

A Longitudinális komplex vizsgálat a TSMT terápia alapvizsgálata. Ez
alapján kerül megállapításra, hogy szükség van-e TSMT terápiára, és ha
igen, milyen feladatsorral. A vizsgálat azonban önmagában is végezhető
és nem feltétlenül követi TSMT terápia.

![Longitudinális Komplex Vizsgálat ](/images/longitudinalis3.jpg)

A vizsgálat, a gyermek életkorától függően 60–120 perc alatt vehető fel.
A Tünetészlelő program segítségével lehetőség van a vizsgálati eredmény
automatikus számítógépes összesítésére, melynek eredménye a gyermekkel
foglalkozó valamennyi szakember számára informatív.
